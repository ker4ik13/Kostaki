<!DOCTYPE html>
<html lang="en">
	<head>
		<meta charset="UTF-8" />
		<meta name="viewport" content="width=device-width, initial-scale=1.0" />
		<link rel="stylesheet" href="../../../../styles/reset.css" />
		<link rel="stylesheet" href="../../../../styles/style.min.css" />
		<title>ΣΟΛΟΜΩΝ ΝΙΚΡΙΤΙΝ | Μύθοι</title>
	</head>
	<body>
		<div class="container pb-150">
			<h1 class="paint_title">Μύθοι</h1>
			<h2 class="paint_author mb-20">ΣΟΛΟΜΩΝ ΝΙΚΡΙΤΙΝ</h2>
			<img
				src="../../../../images/artists/nikritin.png"
				class="main_img artist"
			/>
			<audio
				src="../../../../data/pages/man-and-cloud/SOLOMON NIKRITIN - LegendsGR.mp3"
				controls
				class="audio"
			></audio>
			<div class="scroll_text">
				<ul>
					<li>
						<p>
							Ο Νικρίτιν δεν ήταν μόνο ζωγράφος, αλλά και ποιητής και πρωτοπόρος
							θεατρικός σκηνοθέτης. Στα Ανωτέρα Καλλιτεχνικά και Τεχνικά
							Εργαστήρια (συντομογραφία στα ρωσικά: ΒΧΟΥΤΕΜΑΣ) οργάνωσε ένα από
							τα πρώτα «αφηρημένα» θέατρα στη Ρωσία. Το Θέατρο του Προβολισμού
							ήταν βασισμένο στις ιδέες της βιο-μηχανικής θεωρίας και εξελίχθηκε
							ως εργαστήριο για τις διαθεματικές έρευνες αναφορικά με την
							εκπαίδευση ενός νέου τύπου ηθοποιού.
						</p>
						<br />
					</li>
					<li>
						<p>
							Οι διαλέξεις του Νικρίτιν ήταν πολύ δημοφιλείς στους φοιτητές.
							Υπάρχουν μαρτυρίες ότι κατά τη διάρκειά της παράστασής του στο
							ΒΧΟΥΤΕΜΑΣ γέμισε μια αίθουσα 600 θέσεων.
						</p>
						<br />
					</li>
					<li>
						<p>
							Ο Σολομών Νικρίτιν άφησε πίσω του μια μεγάλη θεωρητική κληρονομιά.
							Το 1921, διατύπωσε τη θεωρία του προβολισμού. Ο όρος «προβολισμός»
							(κυριολεκτική σημασία: «κίνηση προς τα εμπρός») αποκτά τη σημασία
							του ανθρώπου που «κατευθύνεται στο μέλλον». Αυτή η θεωρία
							βασίστηκε στην ιδέα ότι μια νέα κουλτούρα είναι, πρώτα απ' όλα,
							μια νέα συνείδηση. Οι προβολιστές αντιτέθηκαν στους
							κονστρουκτιβιστές γιατί έθεταν, σε αντίθεση με τους
							κονστρουκτιβιστές, ως προτεραιότητα τη δημιουργική διαδικασία, η
							οποία ήταν πιο σημαντική γι' αυτούς από το τελικό αποτέλεσμα. Ο
							ιδανικός τους «προβολιστής» από το παρελθόν ήταν ο Λεονάρντο ντα
							Βίντσι.
						</p>
						<br />
					</li>
					<li>
						<p>
							Ο Νικρίτιν δημιούργησε μια νέα μέθοδο σχεδιασμού εκθέσεων -
							βασισμένη στην αρχή του σεναρίου. Το κύριο έργο του ήταν ένα
							κείμενο που συμπληρωνόταν από φωτογραφίες και σχέδια - αλλά
							ολόκληρο το σύνολο δεν διασώθηκε. Δίπλα στην έκθεση των έργων
							υπήρχε μια επιγραφή: "ΘΕΛΕΤΕ ΝΑ ΔΕΙΤΕ ΤΑ ΣΧΕΔΙΑ; ΔΙΑΘΕΣΤΕ ΤΟΥΣ ΔΥΟ
							ΩΡΕΣ" και υπήρχε μια ξύλινη σκάλα για να ανεβούν και να δουν από
							κοντά όλα τα έργα. Αυτό ήταν το πρώτο παράδειγμα στην ιστορία της
							τέχνης του 20ού αιώνα μιας ειδικής λύσης για την έκθεση ως
							παρουσίαση μιας ιδέας. Μπορεί να πει κανείς ότι ο Νικρίτιν
							προέβλεψε την εννοιολογική τέχνη.
						</p>
						<br />
					</li>
					<li>
						<p>
							Ο Σολομών Νικρίτιν, ως σχεδιαστής, εργάστηκε για την Διεθνή Έκθεση
							στη Νέα Υόρκη το 1939, συμμετείχε στον σχεδιασμό των παρελάσεων
							φυσικής αγωγής στην Κόκκινη Πλατεία στη Μόσχα και ασχολήθηκε με
							τον σχεδιασμό της Πλατείας Θεάτρου και του κτιρίου της Όπερας στο
							Κίεβο.
						</p>
						<br />
					</li>
					<li>
						<p>
							Το έργο του Νικρίτιν δεν ήταν χωρίς σκάνδαλα. Το 1935, η
							παρουσίαση του έργου του "Το Παλαιό και το Νέο" προκάλεσε έντονη
							αντίδραση στους σταλινικούς κριτικούς, και ο Νικρίτιν κόντεψε να
							συλληφθεί. Ένας από τους κριτικούς είπε: "Βλέποντας ένα τέτοιο
							έργο, θα φοβάμαι για ένα μήνα να ζήσω, παρά τις χαρές της ζωής
							μας." Οι χαρακτηρισμοί από τους κριτικούς για υποτιθέμενες
							"ατομικιστικές" και "ερωτικές" τάσεις που παρατηρούνται σε αυτόν
							τον πίνακα συσχετίστηκαν με το έργο των "ιταλών φασιστών". Μετά
							από αυτό το επεισόδιο, ο Νικρίτιν έπαψε να θεωρείται επίσημος
							καλλιτέχνης και ακολούθησε μια κρυφή διαδρομή στην τέχνη.
						</p>
					</li>
				</ul>
			</div>
			<div class="buttons_wrapper mt-100 fixed_buttons">
				<a href="./paint_menu.html" class="button_bottom">Πίσω</a>
				<a href="../../menu.html" class="button_bottom">Μενού</a>
			</div>
		</div>
	</body>
</html>
